Meme kanseri, en çok kadınlar arasında görülen kanser türüdür. Meme kanseri, meme hücre yapılarından bazılarının değişime uğrayarak kontrolsüz çoğalmasıyla tümör oluşumu sonucunda ortaya çıkan bir hastalıktır. Erken teşhis edilmeyen hastalarda kanser diğer organlara yayılarak tedaviyi zorlaştırmaktadır. Meme kanseri teşhisinde, karar verme sürecini kısaltmak, fark edilmeyen kanser hücrelerini en aza indirgemek ve daha hızlı bir teşhis almak için patolojik tanının doğruluğu büyük önem taşımaktadır. Bu nedenle sağlık alanındaki teknolojik gelişmeler sayesinde derin öğrenme çok sayıda X-Ray, MRI görüntüsünün işlenmesinde ve incelenmesinde önemli bir rol oynamaktadır. Bu tez çalışmasında, meme kanserini tespit etmek ve iki sınıfı ayırmak için bir derin öğrenme modeli önerilmektedir. Bu iki sınıf iyi huylu ve kötü huylu olmak üzere ikiye ayrılmıştır. İyi huylu olanlar; iyi huylu adenoz (BA), iyi huylu fibroadenom (BF), iyi huylu fillod tümör (BPT), iyi huylu tübüler adenom (BTA), kötü huylular ise; malign duktal karsinom (MDC), malign lobüler karsinom (MLC), malign müsinöz karsinom (MMC) ve malign papiller karsinom (MPC).
Meme kanseri MR görüntüleri kaagle platformu üzerinden alınan ImageNet veri tabanı üzerinde eğitilmiş VGG16, MobileNet ve ResNet50’den oluşan 3 derin öğrenme modeliyle önerilen CNN modeli kullanılarak iyi huylu (benign) ve kötü huylu (malignant) olarak ikili sınıflandırılmıştır. Veri kümesindeki görüntüler 400X boyutuna sahiptir. Tüm modellerin değerlendirilmesinde kullanılan ölçütler şunlardır: F1-Skoru, Recall(geri çağırma), Precision(kesinlik), Accuracy(doğruluk).
Veri kümesi üzerinde ön işleme yapmak, önerilen CNN modelinin ve önceden eğitilmiş modellerin meme kanseri tespiti ve sınıflandırmasında büyük ölçüde yardımcı olmuştur.
Anahtar Kelimeler: Meme Kanseri, Derin Öğrenme, CNN, Kaggle, Patoloji
